title: 独孤羊放妻春条书
date: 2024-08-13
category: 摘录
tag: 摘录, 唐朝诡事录之西行

> 来源于网剧《唐朝诡事录之西行》

盖闻一日夫妻，有百日恩情，独孤何人竟遇娘子。一舟共渡需十年修得，同床邀梦则是三世之缘。独孤与娘子本欲花下携手，共事炊烟，造伉俪之深情，成他人之艳羡。

然独孤生于仵作之家，向为世人所轻，又无通达性情，难令娘子欢颜。虽有雕虫小技，造泥俑以营生，挡盗贼于墓穴，亦不为世人所重。

悠悠七载，间隙既生，怨忿难平，已为深谷。独孤内欲改性情，然朝夕难至，独孤外欲弃仵作，怎奈年久生情。独孤苍苍而娘子青青，若以此拖宕竟困娘子，独孤不为。

今放春条，欢喜各生。伏愿娘子，觅得良家，对镜展眉，育女生儿，六亲皆欢。独孤无憾，为留后凭，雍州拾阳县独孤羊谨立。
